Kutavuga rumwe mu mirimo

Mu mudugudu habaye ubwumvikane buke mu bantu bakora imyuga itandukanye. 
Umuntu wese yatekerezaga ko akazi ke ari ngombwa!

Umwarimu yavuze ko afite umwuga w'ingenzi. "Udafite abarimu ntushobora kujya ku ishuri ngo wige."

Umwubatsi yavuze ko afite umwuga w'ingenzi. 
"Hatariho abubatsi ntiwaba ufite amashuri yo kwigiramwo cyangwa amazu yo kuryamamo."

Umubaji yavuze ko afite umwuga w'ingenzi. "Hatariho ababaji ntiwaba ufite ibikoresho byo munzu yawe n'amashuri."

Muganga yavuze ko afite umwuga w'ingenzi. "Hatariho abaganga n'abaforomo ushobora kurwara ugapfa."

Umuhinzi yavuze ko afite umwuga w'ingenzi. "Niba udafite abahinzi ntiwari kubona ibyo kurya."

Umunyeshuri yavuze ko abanyeshuri bafite akazi gakomeye. 
"Hatariho abanyeshuri, nta mwarimu, abubatsi, abaganga, abahinzi, cyangwa ababaji."

Amaherezo, abantu bose bemeje ko imyuga yose ari ngombwa. 
Dukeneye abarimu, abubatsi, abaganga, abahinzi, n'ababaji. Ariko buri wese agomba kubanza kuba umunyeshuri!
