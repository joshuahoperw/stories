Umunsi wanjye wambere ku isoko

Ntuye mu mudugudu wa Kakuma, ahantu hashyushye cyane, huzuye ibiti by'amahwa, n'ihene nyinshi kuruta abantu.
Ndetse n'ahantu hari isoko hamwe n'amaduka mato, haratuje.Abantu benshi bakoresha amagare mu bwikorezi.

Umunsi umwe mu gitondo, mama yarampamagaye, arambwira ati: "Etabo, uyu munsi wujuje imyaka itandatu. Tugufitiye impano".
"Niki? Niki?" Nabajije nshishikaye. Aransubiza ati: "Ejo tuzagenda muri bisi tujya ku isoko muri Eldoret," kandi tuzakujyana! 
" Uruzinduko rwanjye rwa mbere mu mujyi! Nari nishimye cyane ku buryo ntari gushobora gusinzira iryo joro.

Bukeye tugeze kuri bisi ya Kakuma, mpagarara hagati ya mama na masenge narinambaye imyenda mishya, nambaye ipantaro y'ubururu na gapira gatukura. 
Numvaga ndi muto cyane hagati ya mama na masenge.

Bisi yari yuzuye cyane, bityo ngomba kwicara ku bibero bya mama. 
Nari ndambiwe ubushyuhe ariko nanone nasanzwe n'ibyishimo, naryamye ndasinzira inzira yose, ntacyo nabonye.

Izuba ryarashe tugeze ku isoko rya (Eldoret) Elidoreti. 
Ku bwinjiriro hari umugore ugurisha ibinyampeke.
Hirya mu nguni imwe hari abagabo babiri biteguye gushyira ibirayi byabo byiza mu gitebo.
Kurundi ruhande hari umugore mugufi ufashe kajugujugu y'ubururu. 
Mbonye kajuguju mbwira mama nti "Mama, mama, reba iyo kajugujugu!" Ariko mama yarankuye.

Hagati yisoko, hari inzu nini yagurishaga imbuto zitandukanye. Zimwe murizo sinari narigeze kuzibonaho.
nabajije mama nti"Izi mbuto zitwa gute?" Yerekeje kuri zimwe ati: "Aya ni amacunga," Ndahindukira mvuga nti: "Kandi izi?"

Mu mbuto zose zari ziraho, nakunze pome cyane. Nakunze imiterere yayo. Nibajije kuburyohe bwazo. 
Nahindukiriye mama nti: "waguriye pome?"

Akimara kumpa pome, narekuye ukuboko kwa mama, urwo rubuto ndufata n'amaboko yombi, nduma ku mutobe utoshye. 
Sinari narigeze nishimira imbuto nkuko nishimiye iyo pome. Icyo nari nitayeho ni pome yanjye.

Ndangije kurya ya pome, nubuye amaso ngo mvugane na mama. Ariko ntiyari agihari! 
Narebye aho twavuye, ariko mama na masenge ntibari bahari. Narebye iburyo, n'ibumoso. Ariko ntibari bahari.
Nabajije abagore bagurisha ibirayi hafi aho nti "mwabonye mama?". Ntibabyitayeho. Natangiye kurira.

Hashize umwanya, umugore umwe amfata ukuboko anjyana ahantu hari abandi bana. 
Umugabo munini ufite ubwanwa bwinshi arambaza ati: "Witwa nde, mwana wanjye?"Musubiza ndira nti: "E-ta-bo".

Nibajije niba abana nabo bagurishwa ku isoko. Nahagaritse kurira, ndeba hirya no hino kugira ngo ndebe niba hari ugura abana mu cyumba.
Bidatinze, umugore yinjiye atora umwe mu bana. Naribajije nti: "Ubu sijye utahiwe kujyanwa?" "Ubu sinzongera gutaha?" Natangiye kurira.

Muri ako kanya numvise umuntu munini ufite ubwanwa bwinshi avuga ati: "Etabo ari he?" Ndarira cyane. Mvunga ndira nti "sinshaka kujyana nawe!". Naramuhunze.

Mama na masenge bumvise izina ryanjye, bihutira kuza muri cya cyumba. "Etabo, Etabo!" mu ijwi menyereye kwitaba. uwo Yari mama wahamagaranga.

Nirukira guhobera mama, masenge ati: "Etabo, twagushakaga ngo tuguhe impano y'amavuko." Akora mu gikapu kinini,akuramwo kajugujugu y,ubururu.
aravuga ati"Niyawe!" 
