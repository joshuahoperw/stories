Kisirusi Umuswa, 

Kera, hari umuhinzi n'umugore we, babyaranye umwana umwe w'umuhungu witwa Kisirusiru.

Umunsi umwe, ubwo Kisirusiru yararagiye ihene, ihembe ry'ihene ryashishimuye ishati ye. 
Nyina yamwohereje mu iduka kugura urushinge kugira ngo asane ishati ye. 
Kisirusiru yaguze urushinge arushyira mu mufuka w'ishati ye.

Mu gihe ari gutaha , ahura na abahungu bari gukina umupira arabasanga. 
Urushinge rwaguye mu mufuka rurazimira. Ageze mu rugo abwira nyina uko byagenze. Nyina ati:
"Mwana wanjye, ubutaha ujye shyira urushinge mu rupapuro." Kisirusiru aramusubiza ati: "Yego mama, ndabyumva."

Bukeye, umuhungu afata ikibindi ngo ajye gushaka amazi.
Yibutse ibyo nyina yavuze, maze azinga ikibindi mu mpapuro kugira ngo ayisubize mu rugo.
Ari mu nzira za mpapuro zarashwanyaguritse ikibindi kiragwa kicikamo ibice, amazi ashirira hasi. 
Ageze mu rugo, Asobanurira nyina ukobyagenze, Nyina arihangana aramubwira ati: 
"Mwana wanjye, ubutaha uzikorere ikibindi ku mutwe wawe. 
Noneho uzashobora kuyatwara utayamennye." Kisirusiru ati: "Yego mama, ndabyumva."

Bukeye, se wa Kisirusiru amubwira kuragira ihene ngo ijye kurisha. 
Yibutse ibyo nyina yavuze, ashyira ihene ku mutwe. Ihene yamukubise imigeri ndetse isharura umutwe wa Kisirusiru. 
Bidatinze, amaraso yashotse mu maso. Se amusubizanya uburakari bwinshi "Uzahagarika ryari ubupfapfa bwawe?". 
"Ihene zirahambirwa kandi zikururwa n'umugozi! Niba udashobora kwitwara neza, ugomba kuva muri iyi nzu."

Bukeye, umugabo yohereza umuhungu we kujya kugura inyama ku isoko. 
Yibutse ibyo se yavuze, Kisirusiru ahambira umugozi ku nyama atangira kugenda azikurura. 
Yagiye yiruka cyane kugirango adatindira se. Tekereza uko inyama zasaga zigeze murugo?

Se yararakaye cyane amubwira gupakira ibintu bye ngo agende. Nyina amaze kubyumva, ahitamo kugenda n'umuhungu we.
Bagenda, bajyana umuryango wigikoni - kugirango bazawuhereho bubaka inzu nshya.

Bagenze urugendo rutari ruto ariko ntibabona aho bubaka inzu yabo nshya. 
Bumaze kwira, bahitamo kuzamuka igiti ngo baryame.

Bamaze kuzamuka igiti, bakurura umuryango hejuru yabo, bumvise urusaku hepfo.
Babonye abagabo batatu basa nabi bafite imifuka minini. Bagize ubwoba ku buryo barekuye umuryango. 
Waguye hasi, Utera ubwoba abagabo cyane kuburyo bahunze basiga byose.

Kisirusiru na nyina bamamuka ku giti. Bafunguye imifuka, basangamo amafaranga, imyenda, ibiringiti,
ibyo bakeneye byose kugirango bubake inzu. 
Bidatinze babonye aho kuubaka inzu yabo nshya, kandi babayeho neza.
