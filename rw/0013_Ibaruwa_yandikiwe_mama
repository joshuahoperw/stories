Mama amaze gupakira imyenda ye mu gikapu gito.

Yasohoka hanze, arampobera, arambwira ati: "Urabeho."

Naramwitegereje ndamubaza nti. Mama, ugiye he?" 

Natangiye kurira nshaka kumukurikira ariko papa aranterura anshyira ku bitugu.

Papa ati: "Nyoko agiye mu bitaro kuzana umwana."

Igihe numvise "Umwana" naretse kurira ndamureba. Namubaza nti "Kuki agiye gukura umwana mu bitaro?" .

Papa yicaye ku ntebe nto arambwira ati: "Nzakubwira impamvu agiye gukura umwana mu bitaro."

Namuteze amatwi umwanya munini nkuko yabinsobanuriye nubwo ntigeze numva neza impamvu atabyariye murugo. 
Papa arangije kusobanurira, ndamubaza nti: "Azakomeza kunkunda nagaruka hamwe n'undi mwana?"

Data yaranyiyegereje arambwira ati: "Tuzahora tugukunda."

Nabajije papa."Nshobora kumwandikira ibaruwa akiriyo?" 

Kuri uwo mugoroba, natangiye kwandikira mama ibaruwa.

Natanyuye impapuro mu gitabo cyanjye cy'imyitozo ntangira kwandika ...

"Mama,mama, papa yavuze ko wagiye kuzana undi mwana ...

... Nyamuneka ihute usubire murugo ...

... Ndashaka ko uzana umwana w'umukobwa, kugirango nshobore gukina nawe amaze gukura ...

... Ushobora kuzana babiri kugirango umwe abe uwanjye ...

... Ndagutegereje hano hanze y'inzu yacu. "

Nafunze ibaruwa yanjye kugira ngo nshobore kuyiha data kugira ngo ayijyanire mama. Nkibyuka bukeye bwaho, ibaruwa yari yagiye.
